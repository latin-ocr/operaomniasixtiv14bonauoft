PHILOMELA. 163

Trahi, coedi, conspui, dire cruciari,
Crucifigi ‚ denique clavis terebrari,
Caputque sanctissimum spinis coronari.

Nonam dic cum moritur, quando consum-

matus
Cursus est certaminis, quando superatus
Est omnino zabulus, et hinc conturbatus ;
Vespera, cum Christus est sepulturae datuS.

Diem istum anima meditans in hortis,
Suae facit terminum spiritualis mortis,
scandens crucis arborem, in qua leotfortis
Vicit adversarium fractis portis mortis.

Statim cordis organa sursum elevando,
Suum a diluculo cantum inchoando,
Laudat, et glorificat Deum, replicando,
Sibi quam mirificus fuit lianc creando.

Pie, inquit, Conditor, quando me creasti,
Quam sit tua pietas larga declarasti 3
Nam consortem gloriae tuae cogitasti
Facere gratuite, gratis quam amasti.

Ο quam mira dignitas mihi est concessa,
Cum imago Domini mihi est impressa :

Sed crevisset amplius dignitas possessa,
Nisi jussum Domini fuissem (a) transgressa.
Nam tu, summa charitas, tibi cohaerere
Me volebas jugiter, sursumque habere
Dulce domicilium, tecumque manere,

Et me velut filiam alere, docere.

Ex tunc disposueras in id adunare
Caelicis agminibus, teque mihi dare 3
Sed pro tanta gratia quid recompensare
Possum, prorsus nescio, nisi te amare.

Unica suavitas, unica dulcedo,

Cordium amantium salutaris praedo,
Totum quidquid habeo, vel sum, tibi dedo,
Denique depositum meum tibi credo.

Oci, cantat tale cor gaudens in pressura,
Dicens, quia dignum est, ut a creatura
Diligatur opifex talis mente pura,

Ei cum extiterit de se tanta cura.

Sic mens hoc diluculum transit meditando 3
Sed ad primam transferens vocem exaltando,
Tempus acceptabile pie ruminando,

In quo venit DominuS, carne se velando.

Tunc liquescit anima tota per amorem,
Pavida considerans omnium auctorem,
vagientem puerum juxta nostrum morem,
Et curare veterem velle se languorem.

Plorans ergo clamitat. O fons pietatis,
Quis te pannis induit dirae paupertatis ⁴?
Tibi quis consuluit sic te dare gratis,

Nisi zelus vehemens, ardor charitatis?

Digne *zelus vehemens est hic ardor dictus,
Cujus est dominio Rex coelorum victus,
Cujus sanctis vinculis captus et constrictus,
Pauperis infantuli pannis est amictus,

O praedulcis parvule puer sine pari,
Felix, cui datum est te nunc amplexari,
Pedes, manus lambere, flentem consolari,
Tuis in obsequiis Jugiter morari l

Heu me! cur non licuit mihi demulcere
vagientem parvulum et cum flente flere,
lllos artus teneros sive confovere,

Ejusque cunabulis semper assidere?

Puto, pius parvulus haec non abhorreret3
lmo more parvuli forsan arrideret,
Et flenti pauperculo fletu condoleret,
Et peccanti facilc venia faveret.

Felix, qui tunc temporis matri singulari
Potuisset precibus ita famulari,

Ut in die sineret semel osculari
Suum dulcem parvulum, eique jocari.

Ο quam libens balneum ei praeparassem !
O quam libens humeris aquam apportassem!
ln hoc libens Virgini semper ministrassem,
Pauperisque parvuli pannulos lavassem.

Sic affecta pia mens sitit paupertatem,
Cibi parcimoniam, vestis vilitatem 3
Labor ei vertitur in jucunditatem,

Vilem esse saeculi dicit venustatem. ⁴

Ergo sic infantiam Christi retexendo,
Horae primae canticum strenue canendo,
Transitum ad tertiam facit recolendo,
Quantum Christus passus est, homines docendo.

Tunc cum fletu recitat illius labores,
Sitim, famem, frigora, aestus et sudores,
Quae (b) dignanter pertulit propter peccatores,
Dum illorum voluit innovare mores.

Vox amoris flatibus tota concremata,
Oci, oci, clamitat avis haec beata,

Mundo mori cupiens, cujus via (c) lata,-
Cui foetet saecqum, sic est delicata.

Clamas ergo, Domine, dulcis praedicator,
Exulum refugium, pauperum amator,

Qui es ((1) poenitentium pius consolator :
Post te debent currere Justus et peccator :

Justi quippe regula vitae es doctrina,
peccatorum speculum mira disciplina,
Fessis et debilibus efficax resina,
AEgris et languentibus potens medicina.

Primus in hcc saeculo charitatis scholam
Instaurasti, quaerere docens Dei solam

(a) Coet. edit. fuisset. — (b) Item qui. -- (c) Item
vita. —- (d) leem cst.

