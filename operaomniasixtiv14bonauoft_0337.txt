CAPUT Π.

gratanter suscipiens, cum caemento, quod
sibi occurrit, ad modum crucis manu pro-
pria consignavit, experimentum formans ex
eo crucifixi hominiS, et pauperis seminudi.
Sic igitur servus Regis altissimi nudus re-
lictus est, ut nudum sequeretur crucifixum
Dominum, quem amabat, sic utique cruce
munitus ‚ ut animam suam ligno salutis
committeret, per quod de mundi naufragio
salvus exiret. Solutus exinde mundi con-
temptor a vinculis mundanarum cupidinum,
civitate relicta, securus et liber secretum so-
litudinis petiit⁷ ut solus et silens supernae
audiret allocutionis arcanum. Dumque per
silvam quamdam iter faciens, laudes Do-
mino lingua Francorum vir Dei Franciscus
decantaret cum jubilo, latrones super eum
ex abditis irruerunt. Quibus ferali animo
quis esset interrogantibus, vir Dei confiden-
tia plenus prophetica voce respondit: Praeco
sum magni Regis. Atilii percutientes eum
in defossum locum plenum nivibus projece-
runt, dicentes : Jace, rustice praeco Dei. lpse
vero, recedentibus illis, exiluit de fovea,
magnoque exhilaratus gaudio, altiori coepit
voce per nemora laudes Creatori omnium
personare. Et veniens ad quoddam vicinum
coenobium, eleemosynam petiit, ut mendi-
cus, et recepit, ut incognitus et despectus.
Inde vero progrediens devenit Eugubium,
ubi a quodam amico prist no agnitus et sus-
ceptus, paupere tunicula, ut Christi pauper-
culus, est contectus. Exinde totius humilita-
tis amator se transtulit ad leprosos, eratque
cum eis diligentissime serviens omnibus
propter Deum. Lavabat ipsorum pedeS, liga-
bat ulcera, educebat plagarum putredinem,
et saniem abstergebat, osculabatur etiam ex
miranda devotione ulcerosas plagas ipsorum
evangelicus medicus mox futurus. Propter
quod tantam est a Domino consecutus virtu-
tem, utin spiritualibus et corporalibus mor-
bis mirabiliter expurgandis mirabilem effi-
caciam obtineret. Referam unum de multis
quod accidit, viri Dei fama postmodum latius
clarescente. Cum enim cuiusdam, de comi-

299

tatu Spoletano, os pariter et maxillam mor-
bus quidam horribilis depascendo corrode-
ret, nec subveniri posset cidem aliquo me-
dicinae remedio, contigit ut propter sancto-
rum exposcenda merita, Apostolorum visi-
tatis liminibus, de peregrinatione rediens,
servo Dei occurreret ι cumque prae devo-
tione vellet ipsius osculari vestigia, vir hu-
milis, hoc non ferens, osculari volenti
pedes, osculum oris dedit. Dum autem le-
prosorum servus Franciscus mirabili pietate
illam plagam horribilem ore sacro continge-
ret, omni fugato morbo, subito aeger ille
sanitatem recuperavit optatam. Nescio quod
horum magis sit merito admirandum, an
humilitatis profunditas in osculo tam beni-
gno, an virtutis praeclaritas in miraculo tam
stupendo. Fundatusjam in Christi humilitate
Franciscus, ad memoriam reducit obedien-
tiam sibi e cruce injunctam de Sancti Da-
miani ecclesia reparanda, et tanquam verus
obediens Assisium rediit, ut saltem mendi-
cando voci divinae pareret. Depositaque om-
ni verecundia propter amorem pauperis
Crucifixi, mendicabat apud eos, inter quos
abundare solebat, debile corpus, attritum
jejuniis, oneribus lapidum supponendo.
Praedicta igitur eeclesia, juvante se Domino,
et devotione civium assistente, refecta, ne
post laborem corpus torperet ignavia, trans-
tulit se ad reparandam ecclesiam quamdam
Beati Petri longius a civitate distantem, ob
devotionem specialem, quam ad Apostolo-
rum Principem sincerae fidei puritate gere-
bat. Hac tandem ecclesia consummata, per-
venit ad locum, qui Portiuncula dicitur, in
quo ecclesia Beatissimae Virginis genitricis
Dei antiquitus fabricata extiterat; sed de-
serta , tunc a nemine curabatur. Quam
cum vir Dei sic derelictam conspiceret, ob
devotionem ferventem, quam habebat ad
Dominam mundi, coepit illic assidue pro ip-
sius reparatione morari. Sentiens autem
juxta nomen ipsius ecclesiae, quo ab anti-
quo Sancta Maria de Angelis vocabatur, an-
gelicarum ibi visitationum frequentiam,

