LAUDISMUS DE SANCTA CRUGE. 173

Quaere manus, pedes cavos,
Quaere fossa lateris.

Ibi plaude, ibi gaude,

Sine fraude, summa laude,
Quantumcumque poteris.

lstud pactum non sit fractum;
Crux praecedat omnem actum,
Ut succedant prospera.

Crux est optima medela,
Contra Zabulonis tela
Valde salutifera.

Sis in Cruce Christi totus
prompto animo devotus,
Jubilo dulcedinis.

Servum Dei Crux defendit,
comprehendit et ostendit
Viam (a) rectitudinis.

Cum tentatus et afflictus,
Derelictus, quasi victus,

Et inter angustias : ,

Non sis piger neque lentus 3
Sed sollicite intentus,

Cruce frontem munias.

Cum quiescis, aut laboras,
Quando rides, quando ploras,
Doles, sive gaudeas :

Quando vadis, quando venis,
In solatiis, in poenis,

Crucem corde teneas,

Crux in omnibus pressuris,
Et in gravibus et duris,

Est totum remedium.

Crux in poenis et tormentis,
' Est dulcedo piae mentis,

Et verum refugium.

Crux est porta paradisi,

In qua Sancti sunt confisi,
Qui vicerunt omnia.

Crux est mundi medicina,
Per quam bonitas divina
Facit mirabilia.

Crux est salus animarum,
Verum lumen et praeclarum,
Et dulcedo cordium.

Crux est vita beatorum,

Et thesaurus perfectorum.
Et decor et gaudium.

Crux est speculum virtutis,
Gloriosae dux salutis,

Cuncta spes fidelium.

(u) Caet. edit. Vitam. - (b) Item eruuntur.
(c) Item niente. — (el) Item primum matutinam.

Crux est decus salvandorum,
Et solatium eorum
Atque desiderium.

Crux est navis, Crux est portus,
Crux deliciarum hortus,

In quo florent omnia.

Crux est fortis armatura,
Et protectio secura,
Conterens daemonia.

Crux est arbor decorata,
Christi sanguine sacrata,
Cunctis plena fructibus,

Quibus animae fruuntur (b),
Cum supernis nutriuntur
Cibis in coelestibus.

Ο quam felix permanebis,
Nunc in Cruce si studebis,
Donec mundo vixeris!

Sine fine laetus eris,

Tu qui sanctam Crucem quaeris,
Si perseveraveris,

Crucem quaere, Crucem gere,

Christi Crucem intuere,
Ut amore langueas.

Summa fide Crucem vide,
Et plenissime confide ,
Donec vitam habeas.

Circa Crucem exercere
Mentem (c) debes, huic placere,
Et hanc corde gerere.

Hoc est opus salutare ,

Circa Crucem laborare
Corde, ore, et opere.

Recordare, frater pie,
Septem vicibus in die,
Passionis Domini,

Per quam sumus liberati,

· Et <eternae vitae dati,

Et supremo lumini.

Hanc si amas et honoras,

Dicas illi certas horas,
Adhibendo studium.

Horam Matutinam, Primam (d),
Trinam, Sextam, vespertinam,
Nonam, completorium.

Quando sedes, stas, etjaccs,
Quando loqueris et taces,

Fessus cum quieveris z

Christum quaeras in quo speras 3
Crucifixum corde geras ‚
Ubicumque fueris.

Diligenter pone mentem

