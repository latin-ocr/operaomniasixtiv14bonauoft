QUI ORDINI FRATRUM MIN. ADVERSANTUR.

cognita veritate, contingeret aliquos postea
de locis suis forte cum verecundia removeri.
Et ista perplexitas frequens esset inter nos ,
quis videretur altero superior, propter fre-
quentes mutationes, et pro appetitu praee-
minentiae saepe conscientiae macularentur
multorum.'Et majus ex his omnibus detri-
mentum esset in ordine, quam utilitas hu-
Jusmodi observantiae de prioritatis honore ,
cum secundum multitudinem meritorum
magis, quam annorum , quis sit acceptior
apud Deum, juxta illud Sapientiae ¹ z Gon-
summatus in brevi, explevit tempora multa:
placita, etc.

Quaestio viqesima prima.

Cum deceat bonos promovere, et alios ad
bonum pro posse, multum videmini ab hac
forma declinare, qui scripta vestra in libris,
et quaternis, tam difficulter aliis praestando
communicatis, quiex eis possent proficere,
et aliis prodesse, et aut de profectu aliorum
moveri ex invidia videmini, aut ex inani
gloria, ut videamini scire quae nesciunt alii,
aut alia intentione corrupta.

Responsio.

Quae possunt etiam bona intentione et in-
culpabiliter fieri, aliquando temerarium est
eain deteriorem partem interpretari, cum
cordis occulta ignoremuS, et ea quae in se
indifferentia sunt, possunt saepe pro bono
fieri, et licite, et bene. Scripta enim sua
non communicare aliis , sicut potest fieri
reprehensibiliter, ita potest etiam fieri in-
inculpabilIter, et licite, et prudenter. Pru-
denter, quando scriptum nondum est bene
correctum vel ordinatum, ita quod alius
inde se nesciret expedire, et forte magis
esset materia scandali, vel erroris, aliis (a)
rescribenti, vel legenti. Item quod non com-
petit illi qui desiderat, magisque foret ei no-
civum, quam utile, tale scriptum. Item si
ille continuo et frequenter indiget suo scri-
pto, ut si alteri concederet, ipse foret ne-

4 Sap„ JV, 13.

539

glectus, cum nemo teneatur, se neglecto ,
alios in minus necessariis promovere. Incul-
pabifiter, quando saepius, et si non statim,
indiget suo scripto, et eo diu carere non
potest. Item sunt in petendo multi valde
importuni, sed in reddendo tardi, quod sae-
pius pulsati, vix tandem cum murmure
concessa reddunt, et pro beneficio ingrati-
tudinis verba impendunt. Item saepe per
scriptores polluuntur quaterni et libri ,
et lacerantur , vel aliter male tractan-
tur sic concessi. Item unus concedit ul-
terius atii, irrequisito eo qui ei scriptum
concessit, et ille forsitan iterum alii, donec
tandem ille nescit a quo reposcere debeat ;
et sic elongatur ab eo, quod nullus directe
ei inde respondet. Item etiam saepe perdi-
tur, quod ita conceditur, quia forte negli-
genter relictum alius, quasi nulli attineat,
sibi illud similiter reservat. Aliquando etiam
ille, vel iste, de Ioco mutatur, et tam longe
unus ab altero disjungitur, quod non potest
concessum per nuntios repetere, vel timet
in via destrui, vel amitti per nuntium, aut
pedonem, aut aquam. Illi autem quibus ta-
lia restituenda committuntur, quandoque
volunt sibi rescribere, priusquam illi resti-
tuant; vel commodant aliis; vel alicubi re-
linquunt, donec oblivioni tradunt, et postea
neganssihi fuisse commissa, et sic plurima
perduntur aliis commodata. Aliquando est
ligatum in volumine cum aliis operibus, et
si illud frater alicui concederet, oporteret
eum totum librum dissolvere, cum gravi
damno expensarum, et laborum in ligando
factorum. Saepe etiam, cum uni rescriben-
dum conceditur, alii, nisi et sibi concedatur,
indignantur, et per hoc aut diu cogitur ille
scripto suo carere, aut per plures manus
transiens sordidatur, et perditur. Cum ergo
tot causee sint irreprehensibiles , propter
quas contingit saepe, ut aliquis non commu-
nicet aliis scripturam suam, non oportet ut
Judicentur non habere charitatem ad proxi-·
mum, vel ex invidia, aut vana gloria, vel
(α) Forte leq. alii.

